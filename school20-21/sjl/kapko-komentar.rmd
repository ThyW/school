---
title: Komentár na komentár Andreja Bána
author: Jan Kapko
output: pdf_document
---

Andrej Bán vo svojom komentári ostro kritizuje Mariana Kotlebu a jeho nedávnu obhajobu na Špecializovanom trestnom sude v Pezinku. Je táto ostrá kritika naozaj oprávnená?

S Bánom musím súhlasiť, Kotlebova obhajoba ozaj nestála za veľa. Argument, že 88 je ďď a nie HH, teda skratka pre Heil Hitler, nie je hoden vyštudovaného magistra. Zároveň kódovanie nacistických symbolov do farieb politickej strany je podľa môjho názoru naozaj detinské. Zároveň ma veľmi pobavila skutočnosť, že pán Kotleba zaryto nosí rúško s nápisom 1984. Buď pán Kotleba nepochopil čo kniha 1984 znamená, alebo to len nechcel pochopiť.

Po prvom prečítaní komentáru pána Bána, som sa na chvíľu musel zamyslieť či je jeho prudká kritika a satirický tón naozaj oprávnená. Avšak potom som si uvedomil donebavolajúcu hlúposť obhajoby pána Kotlebu a nemohol som s názorom pána Bána nesúhlasiť.
